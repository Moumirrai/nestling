---
pageClass: default-page
bude_dělat: Tesík
---

# 27. DOMOVNÍ VODOINSTALACE A PLYNOVOD

## Veřejný vodovod

Voda se získává z:

- podzemních pramenitých zdrojů
- povrchových zdrojů
- vodních nádrží

Podle způsobu dopravy vody ke spotřebiteli rozeznáváme vodovody:

- **spádové** = gravitační (voda protéká potrubím bez přečerpání)
- **výtlačné** (používají se pouze tam, kde nelze použít spádové)

Podle půdorysného uspořádání veřejné vodovodní rozeznáváme síť:

- **Větvenou** 
  - Voda je dopravována do místa spotřeby pouze jedním směrem. Větvená síť je nevýhodná, při poruchách jsou problémy se zásobováním. Navrhuje se pouze v místech malé spotřeby vody.
- **Okružní**
  - Celý vodovodní systém hlavních i vedlejších řádů je vzájemně propojen. Tento vodovodní systém je výhodný pro svůj stejný tlak ve všech částech potrubí, při rozšíření a opravách.

### Vodovodní přípojka

Vodovodní přípojka je část potrubí mezi veřejným a vnitřním vodovodem. Začíná navrtávkou nebo odbočkou na veřejném řádu a končí vodoměrnou sestavou uvnitř objektu. Každý objekt musí mít samostatnou vodovodní přípojku.

<img class="centered_image" src="/images/pos/27/27-1.jpg" /> 

**Přípojka má být:**
- uložena v hloubce 1 až 1,5m
- uložena kolmo k uliční čáře
- uložena v místě prostupu zdivem nebo základy v chráničce utěsněné na obou koncích
- v místě napojení na veřejný vodovod musí být opatřena uzávěrem se zákopovou zemní úpravou
- ve sklonu potrubí min. 0,3% od objektu k veřejnému řádu
- označená orientační tabulkou
- navržena z jednoho druhu materiálu (např. ocelové závitové trubky asfaltované)

<img class="centered_image" src="/images/pos/27/27-2.jpg" />

Norma doporučuje především plastové přípojky. Od DN 80 doporučuje provést přípojku z ocelové tlakové hrdlové trubky. Jestli-že je potrubí přípojky navržené plastové (PE,PP), musí být přípojka provedena z jednoho kusu.

### Hlavní uzávěr vnitřního vodovodu

> značeno **HUVV**

Hlavní uzávěr vnitřního vodovodu je usazený bezprostředně za vodoměrem. HUVV je součástí vnitřního vodovodu.

### Vodoměr

Vodoměr musí být instalován na každé přípojce společně s ostatními armaturami. Vodoměr s ostatními armaturami tvoří vodoměrnou sestavou. Musí být volně přístupný.

Vodoměr v podsklepených objektech se umísťuje v suterénu za obvodovou zeď do vzdálenosti 2m. Nad podlahou musí být nejméně 0,2m a nejvíce 1,2m. Vzdálenost od souběžného zdiva s potrubím je min. 0,2m.

<img class="centered_image" src="/images/pos/27/27-3.jpg" />

U nepodsklepených objektu se vodoměr umísťuje ve vodoměrné šachtě, nebo ve výklenku,nebo ve skřínce na zdivu. Umístění vodoměru mimo objekt jen výjimečné, např.v případě, že je objekt vzdálen od hranice pozemku víc než 10m.

### Hlavní uzávěr objektu

> značeno **HUO**

Hlavní uzávěr objektu je osazený na potrubí vnitrního vodovodu ve stavebním objektu těsně za obvodovou zdí. Uzávěr je umístěn před vodoměrem.

## Části vnitřního vodovodu

Vnitřní vodovod tvoří soustava vodovodních potrubí v objektu za vodovodní přípojkou a vodoměrem.

Vnitřní vodovod může být :

- **jednotný**
- **dělený**

Při děleném vnitřním vodovodu je samostatný rozvod pro pitnou vodu a samostatný rozvod pro vodu užitkovou. Tyto dva rozvody nesmějí být propojeny.

Vnitřní vodovod může být zásobovaný vodou z veřejného vodovodu, nebo z domácí vodárny. Tyto dva zdroje vody nesmí být vzájemně svedeny do společného rozvodu.

Voda je dodávána k výtokům u zařizovacích předmětů. Tyto zařizovací předměty musí mít odtok do kanalizace.

<img class="centered_image" src="/images/pos/27/27-4.jpg" />

Rozvod vody v objektech je tvořen:

- **Ležatým potrubím**
  - Ležaté potrubí je vedeno od vodovodní přípojky směrem ke stoupajícím potrubím ve sklonu min.0,3%. Zpravidla bývá zavěšeně pod stropem. Před každým stoupajícím potrubím musí být osazen uzávěr.
- **Stoupacím potrubím**
  - Stoupající potrubí muže být vedeno v instalačním šachtě, v drážce, ve zdivu, nebo volně na zdivu.
- **Připojovacím potrubím**
  - Připojovací potrubí je část potrubí od stoupajícího po výtokové armatury. Výtok pro teplou vodu je označen červenou barvou a výtok pro studenou vodu je označen modrou barvou. 
  - Pro připojovací potrubí s možností zamrznutí, musí být v nejnižším místě umístěn uzavírací a vypouštěcí ventil.

Dále můžeme rozvody vody v objektech rozdělit na rozvody:

- studené vody
- teplé vody
- cirkulační vody
- požární vody

### Trubní materiál

Pro vnitrní potrubí se používá především plastové trubky. Teplá vod a se rozvádí v potrubích z polyetylénu (PE) a studená voda v potrubí z polypropylénu. Plastové rozvody se napojují svařováním nebo pomocí speciálních spojek.

Pro rozvody vody se mohou použít i jiné materiály:

- ocelové pozinkované bezešvé(závitové nebo hrdlové) trouby
- měděné trouby na pitnou vodu (pouze s povolením hygienika)
- litinové tlakové trubky (hrdlové nebo přírubové) - používají se především na přípojky pro průmyslové objekty
- skleněné trubky v chemických a potravinářských provozech

### Armatury

Součástí vnitřních rozvodů studené a teplé vody jsou armatury.

Armatury rozeznáváme:

- výtokové
- uzavírací
- pojistné
- zpětné

### Tepelná ochrana potrubí

Vodovod se nesmí vést prostory, kde za běžného provozu klesá teplota pod 5 o C.

Potrubí studené vody musí být zajištěno proti orosování. Volně vedené potrubí studené vody vedené souběžně s otopným rozvodem nebo s rozvodem teplé vody se musí zabezpečit proti oteplování.

Potrubí teplé a cirkulační vody musí být tepelně izolováno.

Části vnitrního vodovodu, které slouží jen pro letní provoz, musí být navrženy tak, aby se daly uzavřít a vypustit před zimou.

### Ochrana před účinky hluku a vibrací

Potrubí, které je umístěno uvnitř místností (mimo zdivo) je obaleno izolací. Ta brání pronikání hluku při tečení vody v potrubí. Na vnitrním vodovodu se smí použít pouze armatury, které nezpůsobují tlakové nárazy a vibrace. Nesmí se použít
kohoutu s výjimkou zkušebních a odvodňovacích.

### Hygienické podmínky pro ochranu vnitrního vodovodu

Vodovod musí být navržen tak, aby nemohlo dojít ke znečištění dopravované vody.

Spotřebiče a zařizovací předměty lze napojit jen jsou-li upraveny tak, aby nemohlo dojít ke zpětnému nasátí vody do potrubí.

Výtokové ventily a míchací baterie u zařizovacích předmětů musí mít výtok, nejméně 20mm nad nejvyšší hladinu vody zařizovacích předmětů.

Výtokové armatury s vyústěním na hadici musí mít zpětný ventil.

Pračky, myčky, sterilizátory, zařízení zubních ordinací apod. lze připojit na vnitřní vodovod jen se zabudovaným zpětným ventilem.

### Zařizovací předměty v obytných stavbách

Zařizovací předměty jsou pevně nainstalovaná zařízení zásobovaná vodou a ze kterých odtékají splaškové vody.

Příklady zařizovacích předmětů:

- záchodové mísy
- umyvadla
- vany
- dřezy
- bidety
- pisoárové mísy
- výlevky

Každý zařizovací předmět je součástí sestavy, která kromě něho zahrnuje výtokovou armaturu, odpadní armaturu a spojovací materiál.

### Zkoušení vnitřního vodovodu

Vnitřní vodovod se zkouší ještě před napojením na veřejný vodovod.

K prohlídce se připraví potrubí a armatury bez izolací s nezakrytými drážkami a prostupy. Kontroluje se zda je vodovod proveden podle projektu, podle norem a hygienických předpisů.

Před tlakovou zkoušou se potrubí protáhne nezávadnou vodou. Potom se provádí tlaková zkouška potrubí a konečná tlaková zkouška vnitrního vodovodu.

Po prohlídce a tlakové zkoušce se vypracuje zápis.

## Domácí vodovod

Kde není veřejný vodovod, tam se objekty zásobují vodou pomocí domácích vodáren, které čerpají vodu ze studní. Místo pro musí být nepromrzající, suché, blízko studni a na vyvýšeném betonovém základě.

Domácí vodárna pracuje ve dvou fázích. V první fázi se načerpává voda do tlakové nádrže. V nádrži je stlačuje vzduch. V druhé fázi se voda tlakem při odběru vody vytlačuje do potrubí ke spotřebičům.

Při maximální hloubce studny 8m se dá voda vytlačit 18m nad tlakovou nádrž. Při větší hloubce studny než 8m je potřeba do domácí vodárny nainstalovat pomocné čerpadlo. Pomocné čerpadlo a motor se montují pod hladinu vody ve studni.

<img class="centered_image" src="/images/pos/27/27-5.jpg" />

## Požární vodovod

Požární vodovod zabezpečuje dopravu potřebného množství vody pod daným tlakem k místu případného zásahu.

Požární vodovody mohou být:

- vnější
- vnitřní

### Vnější požární vodovody

Vnější požární vodovody přivádí požární vodu k objektu z venkovních hydrantu. Požární sít se navrhuje zásadně jako okruhová a to tehdy je-li spotřeba požární vody vetší než 25 l/s.

Maximální vzdálenost vnějšího hydrantu od objektu je 80m a přítlak vody v hydrantech minimálně 0,25MPa. Maximální vzdálenost vnějších hydrantů od sebe je 120m. V průmyslových závodech je tato vzdálenost zkrácena na 80m a minimální
vzdálenost hydrantů od objektu je 5m.

Je-li spotřeba požární vody vnějšího hydrantu menší jak 20 l/s muže být požární vodovod nahrazen požárním zdrojem (požární nádrží, vodotečí, rybníkem).

### Vnitřní požární vodovody

je systém vedení a zařízení k zajištění potřebného množství hasební vody

vnitřní požární vodovod je součástí aktivní protipožární ochrany a napájí samočinná hasící zařízení s požárními hydranty.

Požární rozvod vody může být samostatný nebo společný s rozvodem pitné vody. U společného vedení musí být rozvod pitné vody chráněn proti zpětnému nasátí vody z požárního vedení.

Rozvodné potrubí může být:

- zavodněné (pod tlakem)
- nezavodněné (suché)

stabilní samočinná hasící zařízení se dělí do dvou základních skupin:

- SPRINKLEROVÁ ZARÍZENÍ 
  - jsou samočinná stabilní zařízení, která se skládají z rozvodné sítě a ze sprinklerových hlavic.
  - Princip sprinklerové hlavice je založen na ampuli s tekutinou (případně tavném kovovém článku), která při určité teplotě reaguje, následkem čehož ampule praskne a uvolní se voda v hlavici. Hasí pouze ty hlavice, u kterých bylo dosaženo nutné teploty.

<img class="centered_image" src="/images/pos/27/sprinklery.jpg" />

- DRENČEROVÁ SOUSTAVA
  - Z hlediska spuštění systému se drenčery instalují jako samočinné, kde se řídící ventil automaticky ovládá na základě impulsů čidel (senzorů), nebo jako ruční, kde řídící ventil je otevřen za asistence člověka. 
  - Z uvedeného popisu drenčerových zařízení vyplývá, že hlavice jsou stále otevřené, a tudíž při otevření řídícího ventilu se skrápí celá plocha, narozdíl od sprinklerů, kde každá hlavice se spouští samostatně dle potřeb.

**Požární hydranty** jsou umísťovány v prostoru chráněných únikových cest, umísťují se ve výšce 1,3m nad podlahou a musí být chráněny proti zamrznutí. Únikové cesty bývají většinou schodiště nebo chodby.

<img class="centered_image" src="/images/pos/27/hydranty.jpg" />

### Zásady požárních vnitrních vodovodu pro bydlení

Vnitrní požární vodovod se nenavrhuje:

- v rodinných domech
- v rodinných rekreačních objektech
- v objektech s max.15 lužky

**Obytné budovy s výškou do 22,5m** jsou vybaveny hydranty min. DN 25,vnitrní požární vodovod je stále pod tlakem.

**Obytné budovy s výškou vyšší jak 22,5m** mají hydranty DN 25 a navíc nástěnné hydranty, eventuálně suchovod.

Pro ochranu důležitých budov nebo budov s vetší koncentrací osob (obchodní střediska, nemocnice, velkokapacitní garáže, úřady) se používá stabilní automatický vodní hasící systém.

## Příprava teplé užitkové vody (TUV)

TUV je ohřátá pitná voda určená k mytí, praní, koupán. **Není určena k pití a vaření!!!** Připravuje se ohřátím pitné vody na 55-65 o C.

Možnosti ohřevu TVU:

- ohřívání místní (lokální)
- ohřev ústřední
- ohřev dálkový

Podle konstrukce zařízení rozdělujeme ohřev TUV na:

- průtočné
- akumulační
- smíšené

Ohřev TUV podle možnosti zabezpečení z různých zdrojů:

- ohřívání jednoduché
- ohřívání kombinované

Při centrální přípravě má mít voda na výstupu z ohříváku maximálně 55 o C.U výtoku nemá být teplota vody nižší než 50 o C.

### Místní (popřípadě skupinový) ohřev TUV

Jako zdroje tepla využívá místní (popřípadě skupinový) ohřev TUV většinou elektřinu nebo plyn.

V případe plynových ohřívačů se jedná většinou o průtokové ohříváky - KARMY.

<img class="centered_image" src="/images/pos/27/27-6.jpg" />

Tyto ohříváky lze využít i pro skupinový ohřev.

Ohřev TUV pomocí elektřiny se provádí pomocí ohřívačů:

- přímotopných (odebírají elektřinu pro okamžitý ohřev a spotřebu)
- akumulačních (odebírají proud většinou mimo odebíranou špičku, kdy je nižší sazba a mohou zásobovat i skupinu výtoku TUV)

### Ústřední a dálkový ohřev TUV

Ústřední a dálkový ohřev TUV je zajišťován v kotelnách a předávacích stanicích. Způsob ohřevu muže být akumulační, průtočný nebo smíšený. Jako teplonosného média se využívá horká voda nebo pára u dálkového rozvodu. Jako topný zdroj
pro ohřev TUV se dá použít ústředního vytápění, elektrické energie nebo plynu. Zdroje pro ohřev TUV se dají vzájemně kombinovat.

**Ústřední ohřev TUV** probíhá v domovních nebo blokových kotelnách zpravidla v zásobníkových ohřívačích. Ohřev TUV muže být zajišťován i v elektrických zásobníkových zařízeních.

U **dálkového ohřevu** se teplonosná látka přivádí ze sítí elektráren, tepláren a výtopen. Jedná se o horkovodní a parní sít. Horkovodní rozvod pracuje s vodou o teplotě 110 -150 o C. Vodu lze rozvádět na velké vzdálenosti až 20km.

**Parní sít** rozvádí páru na kratší vzdálenosti max. 2 - 4km.

Alternativní zdroje energie pro výrobu TUV mohou být:

- sluneční kolektory
- tepelná čerpadla

### Rozvody teplé vody

Rozvody teplé vody musí být navrženy tak, aby u každého výtoku měla voda 50-55 o C. Aby nedocházelo k zbytečným tepelným ztrátám musí být rozvody tepelně izolovány.

Rozvod teplé vody bývá doplněn o tzv. cirkulačním potrubím. Cirkulační potrubí je pod nejvyšší odbočkou pro podlažní
rozvodné potrubí napojeno na stoupající potrubí a vedeno zpět ke kotli. Cirkulace zajišťuje, že voda má v rozvodu stálou teplotu.

## Domovní plynovod

Domovní plynovod slouží k přivedení zemního plynu, dříve i svítiplynu,do objektu ke spotřebičům z centrální plynovodní sítě. V budovách, které nejsou připojeny na veřejný plynovod možno použít propan butan dodávaný v lahvích.

## Plynovodní přípojka

Plynovodní přípojka je zařízení pro připojení odběrního místa k hl.plynovodnímu řádu,sahá od plynovodu k hlavnímu uzávěru odběrního místa.

Přípojky není dovoleno vést přes pozemky nepatřící k napojovanému objektu. Přípojka má být vedena kolmo k plynovodnímu řádu v hloubce **min 800mm** (krytí přípojky).Niveleta dna výkopu je v hloubce **1000-1200mm**. Plynovodní přípojka má být ve spádu **min 0,5%** směrem k hlavnímu plynovodnímu řádu (plynovodní přípojka může být vedena i opačně ale musí být na ní umístěn uzávěr s možností odvodnění).

Ve zdivu je potrubí v chráničce z litinové nebo ocelové trubky o jednom ø větší než vlastní potrubí opatřeno převlečnou manžetou. V místě prostupu nesmí být na potrubí žádný spoj(pouze v nutných případech spoje svařované s kontrolovanou těsností)

Vzdálenost od vodovodního, kanalizačního, elektroinstalací řádu je **min 400mm**, v místě křížení s uvedenými sítěmi je vzdálenost **min 100mm**.

<img class="centered_image" src="/images/pos/27/27-7.jpg" />

poznámka:

- pro každý samostatný objekt se zřizuje jedna samostatná přípojka
- jedna přípojka je zřízena **maximálně pro 3** popisová čísla
- minimální světlost přípojky je **32mm**

### Přípojka z polyethylenu

Názvosloví:

- tvarovka - součást potrubí sloužící ke:spojování,změně směru,změně profilu, zaslepení trubky

- přechodka - slouží ke spojení plastové a kovové části potrubí
- zemní souprava - zařízení, které ovládá uzávěry uložené v zemi
- výstražná fólie - pás z plastu upozorňující na přítomnost vedení v zemi
- podsyp - je sypaná konstrukce z předepsaného materiálu(písku)na dně rýhy
- obsyp - sypaná konstrukce určená k ochraně potrubí před poškozením
- zásyp - sypaná konstrukce určená k vyplnění prostoru hlíny mezi obsypem a terénem

Potrubí z polyethylenu nesmí být použito pro nadzemní vedení. Trubky pro chráničky musí být žluté, jsou-li jiné barvy musí být označení minimálně 4 podélnými žlutými pruhy. Potrubí musí být chráněno před tepelnými účinky ostatních vedeních tak aby teplota jeho povrchu nepřesáhla 20°C.

Sklon potrubí z PE je min **0,4%** směrem k plynovodu. Je-li potrubí
uloženo ve větším spádu jak 20% musí být navrženo opatření proti posunutí.

### Chráničky

- při ochraně proti uniku plynu
- při ochraně před poškozením potrubí

<img class="centered_image" src="/images/pos/27/27-8.jpg" />

Ústí chráničky musí být zajištěno tak aby při eventuálních dilatačních pohybech nemohlo dojít ke vzájemnému dotyku potrubí a chráničky.

### Zemní práce

Rozměry rýhy pro uložení potrubí stanoví projekt. Potrubí lze ukládat pouze na podsyp výšky **min 100mm**. Dno výkopu musí být vyrovnáno a zhutněno aby na něm leželo potrubí po celé své délce.

Ve vzdálenosti **300-400mm nad vrchem potrubí** musí být uložena **výstražná fólie žluté barvy**. Šířka pásu **musí přesahovat 50mm na** každou stranu **šířku** uloženého potrubí.

<img class="centered_image" src="/images/pos/27/27-9.jpg" />

## Části domovního plynovodu

Domovní plynovod začíná hlavním uzávěrem plynu (HUP) a končí uzávěry před spotřebiči. Skládá se z potrubí přívodního a rozvodného.

Části domovního plynovodu:

- **přívodní část** je od HUP k plynoměru
- **rozvodná část** je od plynoměru ke spotřebičům
- **Stoupací vedení** je část plynovodu vedoucí svisle min přes jedno podlaží
- **hlavní uzávěr** HUP zařízení kterým lze uzavřít celý domovní plynovod

Plynovodní potrubí musí být co nejkratší s minimem množstvím prostupů zdmi.

Potrubí vedená na povrchu jsou upevněna ke konstrukci pomocí konzol, závěsu, třmenů (obdoba vodovodu) ve
vzdálenostech předepsaných dle profilu potrubí.Vedení potrubí je **zakázáno v podlaze**, pouze výjimečně může být v betonovém kanálku se snímatelným krytem.

plynovod nesmí být veden:

- výtahovými šachtami
- komínovými a větracími průduchy
- ve stěnách za zabudovaným nábytkem
- v podlaze ob budov
- chráněnými únikovými cestami
- na půdách
- obecně tam kde může dojít k ohřátí plynovodu

<img class="centered_image" src="/images/pos/27/27-10.jpg" />

### Stoupací vedení

Stoupací vedení se v budovách pro bydlení umisťuje do nebytových dobře větratelných místností (do bytových jader,do instalačních šachet). Stoupací vedení nesmí být vedeno obytnými prostory. Při prostupu stropem musí být vedeno v ocelové chráničce. S ležatým potrubím je spojeno pomocí T kusů s možným čištěním a odvodněním. Stoupací vedení se odvodňuje v nejnižší části.

<img class="centered_image" src="/images/pos/27/27-11.jpg" />

### Umístění HUP

Hlavní uzávěr plynu nesmí být podle nových předpisů umístěn v budově. Umisťuje se na hranici pozemku ve speciální skříňce, nebo na fasádě v samostatně větratelné nice.

### Plynoměry

Plynoměrem se odměřuje množství spotřebovaného plynu. Každý odběratel musí mít samostatný plynoměr. Před a za plynoměrem má být uzavírací kohout. Plynovod se k potrubí připojuje šroubením. Plynoměr musí mít přívod vždy na levé straně plynoměru.

<img class="centered_image" src="/images/pos/27/27-12.jpg" />

**Plynoměry musí být umístěné** na přístupném a větratelném místě, nejlépe ve výklenku o rozměrech 500 x 500 x 350. Na veřejném místě musí být uzamčen ve skřínce. V obytných budovách se umisťují do schodišťových prostor
a na chodby.

**Plynoměry se nesmí osazovat** v ložnicích, skladech s potravinami, skladech s hořlavinami, kotelnách, garážích, koupelnách, prádelnách a v místech s teplotou vyšší jak 30°C

### Potrubí

Pro uložení v zemi a pro přípojky se používají ocelové trubky a polyethylenové trubky bezešvé uvnitř neasfaltované. Vnější ochranný povlak potrubí je asfaltový nátěr a skelná tkanina. U polyethylenových (PE) trub se vnější povrch neizoluje.

Pro plynovod v budovách se provádí bezešvé svařované potrubí. Potrubí se v zásadě nesešroubovává.

## Plynové spotřebiče

Plynové spotřebiče můžeme rozdělit na:

- spotřebiče bez odtahu spalin
- spotřebiče které musí mít vlastní odtah spalin

### Spotřebiče bez odtahu spalin

Spotřebiče bez odtahu spalin lze umístit jen ve větraných místnostech, které nesmí sloužit ke spaní. Spotřebiče bez odtahu spalin musí být umístěny v místnostech kde na jeden spotřebič připadá 10 - 26 m 3 prostoru.

Mezi spotřebiče bez odtahu spalin řadíme např:

- plynový sporák (místnost 20 m 3 )
- plynový vařič (místnost 10 m 3 )
- samostatná plynová trouba (místnost 10 m 3 )
- samostatný průtokový ohřívač vody do 10 kW (místnost 20 m 3 )

### Spotřebiče s vlastním odtah spalin

Spotřebiče které musí mít vlastní odtah spalin jsou např:

- průtokový ohřívač vody nad 10 kW
- průtokový ohřívač vody do 10 kW, používaný pro vanu nebo sprchu
- plynový kotel
- lokální vytápění místností
