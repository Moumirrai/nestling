---
pageClass: default-page
---

# 5. STROPNÍ KCE DŘEVĚNÉ

Dřevěné stropy se v minulosti běžně používaly v bytových, občanských i zemědělských stavbách. V současnosti se s nimi setkáváme většinou při menších stavbách, při stavbách rodinných domů, rekreačních chat a při rekonstrukcích starších budov.

Dřevěné stropy jsou lehké a přitom únosné, mají dobré tepelně a zvukově izolační vlastnosti. Nevýhodou dřevěných stropů je malá požární odolnost, poměrně malá tuhost, velké průhyby stropů, špatné hydroizolační vlastnosti (výskyt houby a plísní).

## Dělení podle konstrukce

### Stropy povalové

Povaly jsou většinou ze tří stran hraněné trámy, někdy lze použít i povaly z kulatiny. Na horní líc povalů může být provedena vrstva hliněné mazaniny nebo násyp s podlahou na polštářích. Spodní líc povalů je bez omítky nebo je opatřen rákosovou omítkou. Povalové stropy se používají do rozponu 4,5m

![](/images/pos/5/1.jpg =500x)

::: center

**1** - dřevěné povaly, **2** – ocelové skoby

:::

![](/images/pos/5/2.jpg =500x)

### Stropy trámové

- z dřevěných trámů a záklopů
- trámy se kladou do kapes ve vzdálenosti 0,90 až 1,00m
- zhlaví trámů a jejich podložka se impregnují, v kapse musí být vzduchová mezera na ochranu proti vlhkosti

Pro výšení stability nosných zdí se některé trámy kotví ocelovými kotvami do zdi. V minulosti se používaly trámové kleštiny, které se osazovaly obvykle u krajních trámů, nad meziokenními pilíři ve vzdálenosti max. 3 až 4 m. Záklop tvoří desky spojené na pero a drážku nebo překryté lištami. Násyp ze škváry nebo pórobetonové drti působí částečně jako protipožární ochrana a slouží k uložení podlahy. Podhled trámových stropů tvoří buď omítka na pletivu, na rákosové rohoži nebo dřevocementové a sádrokartonové desky, které zvyšují požární odolnost stropů. Dřevěné trámové stropy se používají na rozpětí do 5 - 6,5 m.

**Jednoduchý trámový strop s viditelnými trámy**

![](/images/pos/5/3.jpg)

::: center
**1** – fošny, **2** – trám, **3** - podlahová lišta, **4** - podkladní prkno, **5** - trámová klešť
:::

#### Rozdělení trámových stropů

:::warning Jednoduchý strop s viditelnými trámy se záklopem a násypem

- lepší zlepšené zvukově izolační vlastnosti
- byl používán v bytové výstavbě

Na nosné trámy se přibíjel záklop tloušťky 30 mm. Tloušťka násypu byla 120 až 160 mm. Hrubá podlaha se přibíjela do polštářů průřezu 80/120 mm, uložených v násypu v osové vzdálenosti 800 až 900 mm od sebe.

![](/images/pos/5/4.jpg)

**1** – prkenná podlaha, **2** – polštáře, **3** – násyp, **4** – záklop, **5** – trám, **6** – podlahová lišta, **7** – podkladní prkno, **8** - trámová klešť
:::

:::warning Kazetový strop

- používal se při náročnějších estetických požadavcích, s využitím obkladů ze vzácných dřevin nebo s polychromovanou štukaturou
- u obkládaných stropů jsou výměny falešné, sbíjené z desek

Kazetový strop vzniká vložením příčných trámů (výměn) mezi stropní trámy (stropnice). Výměny mají obvykle poloviční výšku stropnic, do nichž jsou začepovány stropnice a výměny se zpravidla přiznávají.

![](/images/pos/5/5.jpg =400x)

![](/images/pos/5/kazeta.jpg =400x)

:::

:::warning Trámový strop s omítnutým podhledem a násypem

- byl nejužívanějším typem stropu v obytných stavbách
- pro světlosti až do 6 m
- celková tloušťka včetně podlahy byla kolem 450 mm

Stropní trámy se kladly v osové vzdálenosti až do 900 mm od sebe, polštáře průřezu nejčastěji 80/120 mm byly vždy kolmo na směr trámů ve vzdálenostech 900 mm od sebe. Podbíjení se orákosovalo rohožemi a omítalo

![](/images/pos/5/6.jpg)

**1** – vlýsková podlaha, **2** – hrubá podlaha, **3** – polštáře, **4** – násyp, **5** – záklop, **6** – trám, **7** – podbití, **8** – omítka, **9** – podlahová lišta, **10** - trámová klešť, **11** - podkladní prkno

:::

:::warning Trámový strop se zapuštěným záklopem

- zmenšená tloušťka i hmotnost díky zapuštění záklopu
- polštáře se kladou rovnoběžně, aby mohlo být dodržena min tl. násypu 80mm

![](/images/pos/5/7.jpg)

**1** – vlýsková podlaha, **2** – hrubá podlaha, **3** – polštáře, **4** – násyp, **5** – záklop, **6** – trám, **7** – podbití, **8** – omítka, **9** – podlahová lišta, **10** - trámová klešť, **11** - podkladní prkno

:::

:::warning Trámový strop s rákosníky

- podhled přibíjí na samostatné trámy (rákosníky), které jsou vždy rovnoběžně se stropními trámy
- zlepšené zvukově izolační vlastnosti
- větší spotřeba dřeva a menší tloušťka stropu

![](/images/pos/5/8.jpg)

**1** – vlýsková podlaha, **2** – hrubá podlaha, **3** – polštáře, **4** – násyp, **5** – záklop, **6** – trám, **7** - rákosník, **8** – podbití, **9** – omítka, **10** – podlahová lišta, **11** - trámová klešť, **12** - podkladní prkno

:::

### Stropy fošnové

- oproti trámovým stropům je výrazná úspora řeziva 30-40%

Na stropnice se používají fošny tloušťky 50 mm, které se kladou v osové vzdálenosti 500 až 600 mm. U fošnového stropu je důležité zabezpečení stropnic proti vybočení do stran. Provádí se křížovými vzpěrami z latí nebo prken v poli ve vzdálenosti 1200 až 2000 mm

:::warning Fošnový strop

![](/images/pos/5/13.jpg)

**1** – vlýsková podlaha, **2** – hrubá podlaha, **3** – polštáře, **4** – násyp, **5** – asfaltovaná lepenka, **6** – záklop, **7** – fošnová stropnice, **8** – příčné vyztužení, **9** – podbití, **10** - omítka, **11** – podlahová lišta

![](/images/pos/5/14.jpg)

**1** – fošna, **2** – rozpěry, **3** – asfaltová lepenka na záklopu, **4** – násyp, **5** – polštáře, **6** – vrstvy podlahy

:::

## Stropy spalné a polospalné

### Spalné

Mezi spalné stopy, se kterými se setkáváme především u starších staveb (např. skladištích, sýpkách apod.) patří:

- Povalový strop
- Jednoduchý trámový strop s viditelnými trámy
- Jednoduchý trámový strop se záklopem a násypem
- Kazetový strop

### Polospalné

Stropy polospalné jsou při horním líci opatřeny násypem ve vrstvě min. 80 mm tlusté mezi dolním lícem podlahového polštáře a záklopem, respektive mezi krycími lištami záklopu, při dolním líci tvoří ochranu zpravidla podbití prkny s rákosovou omítkou. Mezi polospalné stropy patří:

- Trámový strop s omítnutým podhledem a násypem
- Trámový strop se zapuštěným záklopem
- Trámový strop s rákosníky
- Fošnový strop

## Řešení výměn a dalších problémů

**Výměna u komínu**

![](/images/pos/5/9.jpg)

::: center

**1** - normální stropní trám, **2** - zkrácený stropní trám, **3** - trámová výměna

:::

**Spojení trámu s výměnnou**

![](/images/pos/5/10.jpg)

::: center

**1** – zkrácený stropní trám, **2** – trámová výměna, **3** – skoby

:::

<br>

:::warning Uložení příček a jejich podporování stropní konstrukcí

![](/images/pos/5/11.jpg)

**a** – půlcihelná příčka prochází dřevěným stropem, **b** - půlcihelná příčka je podporována ocelovým nosníkem, **c** - půlcihelná příčka je podporována ŽB nosníkem, **d** - čtvrtcihelná příčka je položena na fošnu spočívající na záklopu dřevěného stropu

:::

:::warning Uložení trámu pomocí trámové klešti

![](/images/pos/5/12.jpg =800x)

:::
