---
pageClass: default-page
---

# 44. PŘÍPRAVA A REALIZACE STAVBY PODLE STAVEBNÍHO ZÁKONA

-předmět stavebního zákona

## Územní plánování

#### **Cíle územního plánování**

- zabývá se řešením účelného využití a uspořádání území
- řídí soukromé i veřejné změny v území
- cílem je vytvořil předpoklady pro výstavbu, rozvoj území, příznivé životní prostředí a hospodářský rozvoj
- Územní plánování ve veřejném zájmu chrání a rozvíjí přírodní, kulturní a civilizační hodnoty území, včetně urbanistického, architektonického a archeologického dědictví

#### **Úkoly územního plánování**

- zjišťuje a posuzuje stav a hodnoty území
- posuzuje a prověřuje změny v území
- stanovuje urbanistické, architektonické a estetické požadavky na území
- určuje nutné zásahy do území (asanace a rekonstrukce)
- vytváří podmínky snižující riziko ekologických a přírodních katastrof

### Územní plán

- určuje hodnotu územní a stanovuje podmínky pro jeho využití
- je závazný pro rozhodování v území, zejména pro vydávání územních rozhodnutí

<a href="https://gis.brno.cz/mapa/upmb-navrh-2/?c=-597765.25%3A-1160158.95&z=10&lb=zm-brno-seda-all&ly=uln%2Cupmb-n2-v21&lbo=1&lyo=&i=-597739.74%3A-1160086.92" target="_blank" class="secondary_button">ÚZEMNÍ PLÁN MĚSTA BRNA</a>

### Regulační plán

- stanovuje podrobné podmínky pro využití pozemků, umístění staveb a ochranu hodnot území
- je rovněž závazný pro rozhodování v území

### Územní rozhodnutí

- je potřeba pro povolení umístění stavby, změny, či změny vlivu na životní prostředí (_mimo územního rozhodnutí lze také územní souhlas_)

:::warning ÚZEMNÍ ROHODNUTÍ JE ROZHODNUTÍ O:

- umístění stavby
- změně využití území
- změně stavby a o změně vlivu stavby na využití území
- dělení nebo spojování pozemků
- ochranném pásmu
  :::

- jsou-li podmínky v území jednoznačné, může stavební úřad spojit územní a stavební řízení

### Rozhodnutí o umístění stavby

- vymezuje stavební pozemek
- umisťuje navrhovanou stavbu a stanovuje:
  - druh a účel
  - podmínky pro umístění
  - zpracování projektové dokumentace pro vydání stavebního povolení

### Rozhodnutí o změně využití území

- stanoví nový způsob uspořádání pozemku a podmínky jeho využití

### Rozhodnutí o změně stavby a o změně vlivu stavby na využití území

- stanoví podmínky pro požadovanou změnu stavby a její nové využití nebo podmínky upravující vliv na životní prostředí
- rozhodnutí o změně stavby **vyžadují**:
  - nástavby
  - přístavby
  - změny ve způsobu užívání stavby, které podstatně mění nároky stavby na okolí

### Rozhodnutí o ochranném pásmu

- chrání stavbu, zařízení nebo pozemek před negativními vlivy okolí nebo jejich negativními účinky

### Účastníci územní řízení

Účastníky jsou:

- žadatel
- obec, na jejímž území má být záměr uskutečněn
- vlastník pozemku nebo stavby
- osoby, jejichž vlastnické nebo jiné právo k sousedním budovám a pozemkům může být dotčeno územním rozhodnutím
- jiné osoby které stanová právní předpisy

### Doba platnosti územního rozhodnutí

- základní doba platnosti je **2 roky** ode dne nabytí právní moci
- no odůvodněnou žádost je možno prodloužit
- pokud nebyla v lhůtě platnosti podána úplná žádost o stavební povolení, platnost zaniká

### Zjednodušené územní řízení

- Stavební úřad může rozhodnout ve zjednodušeném řízení jestliže:

  - záměr je v zastavěné ploše/oblasti
  - záměr nevyžaduje posouzení vlivů na životní prostředí
  - žádost má všechny náležitosti
  - žádost je doložena závaznými stanovisky dotčených orgánů a souhlasem účastníků řízení kteří mají vlastnická nebo jiná práva k sousedícím pozemkům

- žadatel musí zajistit, aby byl návrh výkonu vyvěšen na veřejně přístupném místě stavby/pozemku. Součástí je grafické vyjádření návrhu

### Územní souhlas

- lze použít místo územního rozhodnutí, pokud je záměr v zastavěné ploše/území, poměry v území se prakticky nemění a záměr nevyžaduje nové nároky na veřejnou dopravní a technickou infrastrukturu

Územní souhlas postačí v případech:

- staveb, jejich změn a zařízení, které nevyžadují stavební povolení ani ohlášení
- ohlašovaných staveb, jejich změn a zařízení
- staveb pro reklamu
- staveb umísťovaných v uzavřených prostorech existujících staveb, nemění-li se vliv stavby na okolí
- úprav terénu, násypů a výkopů do 1,5 m výšky nebo hloubky, pokud nejsou větší jak 300 m2 a nehraničí s veřejnými komunikacemi
- další vyjmenované stavby v zákoně

## Stavební řád

### Povolení a ohlášení

Stavební povolení ani ohlášení stavebnímu úřadu nevyžadují:

- stavby o jednom nadzemním podlaží do 25 m2 zastavěné plochy a do 5 m výšky, nepodsklepené, neobsahující pobytové místnosti, hygienická zařízení ani vytápění, neslouží k ustájení zvířat a nejde o sklady hořlavých kapalin a plynů
- stavby. pro zemědělství o jednom nadzemním podlaží do 70 m2 zastavěné plochy a do 5m výšky, nepodsklepené, s výjimkou stavby pro ustájení zvířat
- stavby pro plnění funkcí lesa do 70 m2 zastavěné plochy a do 5m výšky, nepodsklepené
- další vyjmenované stavby v zákoně

### Ohlašování jednoduchých staveb, terénních úprav, zařízení a udržovacích prací

K provedení jednoduchých staveb, jejichž návrh je v souladu s obecnými požadavky na výstavbu, umístěné v zastavěném území/ploše, nevyžadující nové nároky na stávající infrastrukturu stačí **ohlášení bez předchozího územního rozhodnutí nebo souhlasu**

Spolu s ohlášením musí stavebník doložit, že o stavebním záměru prokazatelně informoval vlastníky sousedních pozemků.

**Ohlášení stavebnímu úřadu vyžadují:**

- stavby pro bydlení/rekreaci hloubky 3 m a nejvýše 2 nadzemními podlažími
- podzemní stavby do 300 m2 zastavěné plochy a hloubky do 3 m, pokud nejsou pod vodním dílem
- stavby do 25 m2 zastavěné plochy a do 5 m výšky s jedním nadzemním podlažím, podsklepené nejvýše do hloubky 3 m
- stavby do 300 m2 zastavěné plochy a výšky do 10 m s výjimkou staveb pro bydlení, a haly do 1000 m2 a výšky do 15 m, pokud tyto stavby a haly budou nejvýše s jedním nadzemním podlažím, nepodsklepené a dočesné na dobu nejdéle 3 let
- další vyjmenované stavby v zákoně

### Ohlášení

Ohlášení stavby obsahuje:

- údaje o stavebníkovi
- údaje o pozemku
- údaje o ohlášené stavbě, její rozsah a účel
- způsob a dobu provádění stavby a její jednoduchý technický popis.

U výše vyjmenovaných staveb se k ohlášení dále připojí projektová dokumentace.

Ohlášenou stavbu, terénní úpravy nebo zařízení může stavebník provést na základě písemného souhlasu stavebního úřadu.

Nebude-li stavebníkovi souhlas doručen do 40 dnů ode dne, kdy ohlášení došlo stavebnímu úřadu, ani mu v této době nebude doručen zákaz, platí, že stavební úřad souhlas udělil.

Souhlas platí po dobu 12 měsíců, nepozbývá však platnosti, pokud v této době bylo s ohlášenou stavbou započato.

### Stavební řízení

**Účastníkem stavebního řízení je:**

- stavebník
- vlastník stavby na které má být provedena změna nebo práce
- vlastník stavby na pozemku na kterém má být prováděna práce
- vlastník pozemku stavby, a ten kdo má k pozemku právo
- vlastník sousedního pozemku, může-li být jeho vlastnické právo dotčeno

Stavební úřad může ve stavebním řízení přizvat projektanta nebo autorizovaného inspektora.

**Žádost o stavební povolení** obsahuje kromě obecných náležitostí základní údaje o požadovaném záměru a identifikační údaje o pozemcích a stavbách.

**K žádosti stavebník připojí:**

- doklady prokazující jeho vlastnické právo nebo právo založené smlouvou provést stavbu
- projektovou dokumentaci
- plán kontrolních prohlídek stavby
- závazná stanoviska, popř. stanoviska nebo jiné doklady vyžadované zvláštními právními předpisy

Stavební úřad přezkoumá podanou žádost, ověří, zda je

- projektová dokumentace zpracována v souladu s územně plánovací dokumentací
- projektová dokumentace úplná a byla zpracována oprávněnou osobou
- zajištěn příjezd ke stavbě
- vybudováno technické nebo jiné vybavení potřebné k užívání stavby
- zda předložené podklady vyhovují požadavkům uplatněnými dotčenými orgány

Staveb. úřad také ověří účinky budoucího užívání stavby a posoudí event. námitky účastníků staveb. řízení.

### Stavební povolení

Ve stavebním povolení stavební úřad **stanoví podmínky** pro provedení stavby a pokud je to potřeba, i pro její **užívání**. Zároveň rozhodne o námitkách účastníků řízení. Podmínkami stavebního povolení zabezpečí ochranu veřejných zájmů a stanoví návaznost na jiné podmiňující stavby a zařízení.

Stavební povolení pozbývá platnosti, jestliže stavba nebyla zahájena do 2 let ode dne, kdy nabylo právní moci.

### Zkrácené stavební řízení

Uzavře-li stavebník s **autorizovaným inspektorem** smlouvu o provedení kontroly projektové dokumentace pro stavbu, kterou hodlá provést, může takovou stavbu pouze oznámit stavebnímu úřadu, jestliže byla opatřena souhlasná závazná stanoviska dotčených orgánů a vyjádření osob, které byly účastníky stavebního řízení.

Autorizovaný inspektor certifikátem stvrdí, že ověřil projektovou dokumentaci a připojené podklady a že navrhovaná stavba může být provedena.

### Autorizovaný inspektor

Autorizovaným inspektorem může ministr pro místní rozvoj jmenovat fyzickou osobu. Tato osoba musí splňovat předepsané požadavky týkající se především vzdělání a praxe. Jmenování má působnost po území celé České republiky na dobu **10 let**

### Užívání staveb

Dokončenou stavbu, případně část stavby schopnou samostatného užívání, pokud vyžadovala stavební povolení nebo ohlášení stavebnímu úřadu, **lze užívat na základě oznámení stavebnímu úřadu nebo kolaudačního souhlasu**.

### Dokumentace skutečného provedení stavby

Vlastník stavby je: povinen uchovávat po celou dobu trvání stavby ověřenou dokumentaci odpovídající jejímu skutečnému provedení podle vydaných povolení.

### Změna užívání stavby

Stavbu lze užívat jen k účelu vymezenému zejména v kolaudačním rozhodnutí, v ohlášení stavby, v certifikátu autorizovaného inspektora, ve stavebním povolení, v oznámení o užívání stavby nebo v kolaudačním souhlasu.

Změna v účelu užívání stavby je přípustná jen na základě písemného souhlasu stavebního úřadu. Změna v užívání stavby musí být v souladu se záměry územního plánování.

### Odstraňování staveb

Vlastník stavby je povinen ohlásit stavebnímu úřadu záměr odstranit stavbu (s výjimkou vyjmenovaných druhů staveb). Jde-li o stavby, které vyžadují stavební povolení nebo ohlášení, připojí se k ohlášení dokumentace bouracích prací.

### Stavební dozor a zvláštní pravomoci stavebního úřadu

Stavební úřad je oprávněn ve veřejném zájmu:

- provádět kontrolní prohlídky stavby
- nařizovat neodkladné odstranění stavby
- nařizovat nutné zabezpečovací práce na stavbě
- nařizovat nezbytné úpravy na stavbě
- nařizovat provedení udržovacích prací
- nařizovat vyklizení stavby
- ukládat opatření na sousedním pozemku nebo stavbě

### Kontrolní prohlídka stavby

Stavební úřad provádí kontrolní prohlídku rozestavěné stavby ve fázi uvedené v podmínkách stavebního povolení, v plánu kontrolních prohlídek stavby, před vydáním kolaudačního souhlasu a v dalších vyjmenovaných případech.

Při kontrolní prohlídce stavební úřad zjišťuje zejména:

- dodržení rozhodnutí stavebního úřadu
- zda je stavba prováděna technicky správně a v náležité kvalitě
- zda je dodržována bezpečnost na stavbě
- zda prováděním nebo provozem stavby není nad přípustnou míru obtěžováno jeho okolí
- zda je zajištěna bezpečnost při odstraňování stavby atd.

### Stavbyvedoucí a stavební dozor

Stavbyvedoucí je povinen řídit provádění stavby v souladu s rozhodnutím stavebního úřadu a s ověřenou projektovou dokumentací, zajistit dodržování povinností k ochraně života, zdraví, životního prostředí a bezpečnosti práce, zajistit řádné uspořádání staveniště a provoz na něm.

Osoba vykonávající stavební dozor rovněž sleduje způsob a postup provádění stavby, vhodnost ukládání a použití stavebních výrobků, materiálů a konstrukcí a **vedení stavebního deníku** nebo jednoduchého záznamu o stavbě.

### Vybrané činnosti ve výstavbě

Vybrané činnosti mohou vykonávat pouze fyzické osoby, které **získaly oprávnění (ti. autorizaci)** k jejich výkonu podle zvláštního právního předpisu.

Vybranými činnostmi jsou:

- **projektová činnost ve výstavbě**, tj. zpracování územně plánovací dokumentace, územní studie, dokumentace pro vydání územního rozhodnutí, projektová dokumentace pro vydání stavebního povolení, pro ohlášené stavby, pro provádění stavby a pro nezbytné úpravy
- **odborné vedení provádění stavby** nebo její změny

### Projektová činnost ve výstavbě

Projektant odpovídá za správnost, celistvost a úplnost jím zpracované dokumentace, za úplnost a bezpečnost stavby provedené podle jím zpracované projektové dokumentace a proveditelnost stavby podle této dokumentace. Projektant odpovídá za technickou a ekonomickou úroveň projektu, za statické nebo jiné výpočty atd.

Není-li projektant způsobilý některou část projektové dokumentace zpracovat sám, je povinen k jejímu zpracování přizvat osobu s oprávněním pro příslušný obor nebo specializaci.

### Provádění staveb

Provádět stavbu může jako zhotovitel jen stavební podnikatel, který při její realizaci zabezpečí odborné vedení provádění stavby stavbyvedoucím. pokud stavbu neprovádí stavebník sám pro sebe svépomocí (viz dále).

Zhotovitel stavby je povinen provádět stavbu v souladu s rozhodnutím stavebního úřadu a s ověřenou projektovou dokumentací.

Svépomocí může stavebník sám pro sebe provádět vyjmenované druhy staveb (jedná se o stavby nevyžadující stavební povolení ani ohlášení a jednoduché stavby vyžadující ohlášení stavebnímu úřadu), pokud stavebník zajistí stavební dozor, není-li pro takovou činnost sám odborně způsobilý. Jde-li však o stavbu pro bydlení, nebo změnu stavby, která. je kulturní památkou, je stavebník povinen zajistit odborné vedení provádění stavby stavbyvedoucím.
