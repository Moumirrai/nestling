---
pageClass: default-page
---

# 17. KOMÍNY A VENTILAČNÍ PRŮDUCHY

## VENTILAČNÍ PRŮDUCHY

Ventilační průduchy jsou součástí vzduchotechnických zařízení a slouží k odvádění vzduchu znehodnoceného vyšším obsahem škodlivin a k přivádění čerstvého vzduchu.

Tradiční stavební řešení ventilačních průduchů se v současnosti nepoužívá. Pro vedení vzduchu je využíváno vzduchotechnického potrubí z plechu nebo plastu.

## KOMÍNY

Komíny jsou konstrukce určené pro odvádění spalin od spotřebičů do volného prostoru, kde jsou rozptýleny tak, aby nemohlo dojít k ohrožení kvality životního prostředí obyvatel domů.

Jsou to samonosné nosné konstrukce

Konstrukce komínu se skládá z komínových průduchů (otvory jimiž se vede kouř), komínového pláště (vnější povrch komínu), vybíracích a vymetacích otvorů, sopouchů (propojení spotřebičů generující kouř s komínovým průduchem), komínové hlavy (zakončení komína nad střechou), komínové stříšky, popřípadě komínového nádstavce (prodloužení komína nad střechou).

<img class="centered_image" src="/images/pos/17/nazvoslovykomina.jpg" />

#### ROZDĚLENÍ

Konstrukce komína může být buď **jednovrstvá** nebo **dvouvrstvá** (s komínovou vložkou)

### TRADIČNÍ ZDĚNÝ JEDNOVRSTVÝ KOMÍN

<img class="centered_image" src="/images/pos/17/zdenykomin.jpg" />

jednovrstvé zděné komíny byly určeny pro spotřebiče na pevná paliva a nelze je v současnosti využívat bez speciálních úprav (vyvložkováním) pro plynná a kapalná paliva

### VÍCEVRSTVÝ KOMÍN

Vícevrstvé komíny se skládají z komínové tvárnice, tepelné izolace (na bázi minerálních vláken) a keramické šamotové (žáruvzdorné) vložky. Lze je použít pro všechny druhy paliv

<img class="centered_image" src="/images/pos/17/vicevrstvy.jpg" />

Vícevrstvé komínové těleso nesmí být zatížené od stropní kce. Proto je otvor ve stropní kci. pro průchod komínu zvětšen o 20 až 30mm a vyplněn deskami z minerálních vláken. Tím jsou zajištěny dilatační pohyby komínového tělesa v důsledku změn teploty komínového tělesa při přerušovaném provozu tepelného spotřebiče.

komíny podle uspořádání komínových průduchů:

- **PRŮBĚŽNÉ** - všechny průduchy mají půdnice v nejnižším podlaží (nejlepší)

- **PODLAŽNÍ** - průduchy mají půdnice v podlažích, ve kterých jsou připojeny spotřebiče (v minulosti u tradičních zděných komínů nejběžnější)

- **SE SPOLEČNÝM SBĚRAČEM (přepažené)** - společný sběrač má půdnici v nejnižším podlaží a od něho postupně odbočují komínové průduchy pro jednotlivá podlaží (v současnosti se **nesmí navrhovat**)

<img class="centered_image" src="/images/pos/17/rozdeleni1.jpg" />
<br>
<img class="centered_image" src="/images/pos/17/rozdeleni2.jpg" />

podle připojování spotřebičů:

- **SAMOSTATNÉ** - spaliny se odvádí jedním průchodem od spotřebičů z jednoho podlaží

- **SPOLEČNÉ** - jedním průchodem se odvádí spaliny od spotřebičů z více podlaží nad sebou

podle počtu průduchů v komíně:

- **JEDNOTLIVÉ** - s jedním průduchem

- **SDRUŽENÉ** - s více průduchy 

podle průběhu podélné osy komínových průduchů:

- **PŘÍMÉ** - osa průduchu je přímá a svislá

- **UHÝBANÉ** - osa průduchu se odklání od svislice (jen v nutných případech - odklonit lze max 15° od svislice, při modernizaci max 30°. Šikmí úsek průduchu nesmí být v úrovni stropní kce. ani v místě sopouchu.)

### ZÁSADY NAVRHOVÁNÍ

#### **KOMÍNOVÝ TAH**

účinná výška komínového průduchu je svislá vzdálenost od osy sopouchu po ústí průduchu komína. Neúčinná výška komínového průduchu je svislá vzdálenost od osy sopouchu k půdici (nejnižší místo komínového průduchu)

poměr neúčinné k účinné výšce průduchu má bát por spotřebiče ne pevná paliva min. 1/10, u spotřebiče na dřevo 1/20 (pokud tato podmínka není splněna je potřeba přirozený komínový tah doplnit a umělí k. t. vytvořený zařízením na nucený odtah spalin např. ventilátorem)

#### **POŽADAVKY NA POŽÁRNÍ BEZPEČNOST**

Konstrukce komínů musí být z nehořlavých materiálů

maximální povolená teplota povrchového pláště komína procházejícího vnitřním prostorem nebo konstrukcí budovy je 52°C

dřevěné a jiné hořlavé prvky musí být vzdáleny od vnějšího líce komínu minimálně 50mm, nebo musí byt hořlavý prvek chráněn např. obkladem. Hořlavé konstrukční prvky zapuštěné do zdiva v blízkosti komínových průduchů (např. dřevěné trámy) musí být od nich vzdáleny nejméně 300mm

<img class="centered_image" src="/images/pos/17/tramy.jpg" />

#### **STATICKÉ POŽADAVKY**

Část komína nad střechou objektu je zatížena větrem. Čím je komín nad střešní rovinou víš, tím je větší namáhání jeho průřezu od působení větru. U sklonitých střech je proto výhodné, když je komín umístěn v blízkosti hřebenu a jeho výška nad střešní rovinou je tak nejmenší.

<img class="centered_image" src="/images/pos/17/vyskakomina.jpg" />

#### **POŽADAVKY NA VYMETACÍ, VYBÍRACÍ A ČISTÍCÍ OTVORY**

**VYMETACÍ OTVORY** se navrhují u průduchů, které nelze vymetat přímo ústím komína

**VYBÍRACÍ OTVORY** slouží k vybírání tuhých částí spalin z půdice komínového průduchu v nejnižším podlaží. Nesmí být umístěn v obytných místnostech. Půdice vybíracího otvoru musí být nejméně 300mm a nejvíce 1000mm nad podlahou tohoto podlaží

**ČISTÍCÍ OTVORY** slouží k čištění nebo vypalování kouřovodu nebo průduchu komína.

vymetací, vybírací a čistící otvory musí být uzavřeny **plynotěsnými nehořlavými dvojitými** komínovými dvířky 

### KOMÍNOVÁ LÁVKA

Komínové lávky se na střeše zřizují za účelem přístupu ke komínovému tělesu pro jeho vymetání a údržbu. Při vymetání komínu na střeše se komínová lávka zřizuje 650 - 750mm pod ústím komínového průchodu.

<img class="centered_image" src="/images/pos/17/lavka.jpg" />
