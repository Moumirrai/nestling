---
pageClass: default-page
---

# 28. KANALIZACE

## Vnitřní odpadní kanalizace

- Vnitřní odpadní kanalizace rozdělujeme podle:

### Síly unášejících odpadní vodu

- **Gravitační** - voda odtéká přirozeně po spádu potrubí tedy gravitačně
- **Tlaková** - voda se shromažďuje v akumulačním prostoru a následně je po naplnění předčerpána do nejbližšího gravitačního potrubí případně přímo do veřejné kanalizace. Tento systém se používá v případě potřeby odkanalizovat podlaží pod úrovní okolního terénu a venkovní kanalizace.
- **Podtlaková** - vody jsou čerpány stejně jako u tlakové kanalizace, avšak čerpací zařízení je umístěno na konci potrubí, tedy v místě kam je odpadní voda přepravena.

### Materiál

- **PP** (polypropylen) - Tyto systémy jsou v provedení hrdlových trub opatřených pryžovými těsnicími kroužky.
- **PVC** (polyvinylchlorid) - při uložení do země (pod úrovní podlahy nejnižšího podlaží a v okolním terénu) se používá potrubí z tvrdého PVC - systém KG oranžové barvy (hrdlové trubky opatřené pryžovými těsnicími kroužky)
- **PE** (polyethylen) - Toto potrubí je náročnější na montáž, ale oproti PVC se vyznačuje lepším odhlučněním a pružností, snáší tedy větší mechanické poškození.
- **Odpadní litina** - jde o dříve používané potrubí hrdlové těsněné olověnou zálivkou, nebo o bezhrdlové litinové potrubí (SML systém) spojované spojkami.
- **Nerezová ocel** - tam, kde jsou kladeny vysoké nároky na hygienu, čistitelnost, tepelnou a chemickou odolnost odpadního potrubí.
- **Kamenina** - tradiční materiál, který se používá tam kde jsou zvýšené nároky na životnost a odolnost potrubí.

### Části vnitřní kanalizace

#### Řez svislé kanalizace

![](/images/pos/28/rez_svisla_kanalizace.jpg =800x)

> **1** – uliční stoka, **2** – hlavní svod, **3** – revizní šachta, **4** – dvorní vpust, **5** – vedlejší svody, **6** – odpadní potrubí, **7** –připojovací potrubí, **8** – větrací potrubí, **9** – větrací nástavec, **10** – čistící tvarovka, **11** – lapač splavenin, **12** – napojení dešťového odpadu, **13** – dešťový odpad

### Ležatá kanalizace

- Ležaté potrubí má být vedeno v jednotném spádu minimálně 2 %, pokud by spád překračoval hodnotu 5 %, doporučuje se vybudovat tzv. spádový stupeň

#### Ležatá kanalizace

![](/images/pos/28/lezeta_kanalizace.jpg =800x)

> **1** – vyústění z budovy, **2** – hlavní svod, **3** – odbočky k připojení vedlejších svodů, **4** – čistící tvarovka, **5** – oblouky pro změny směru, **6**-**8** – vedlejší svody

**Hlavní svod** – bývá zpravidla nejdelší a prochází přibližně půdorysným středem budovy. Končí přechodem do kanalizační přípojky nebo napojením do domovní čistírny.

**Vedlejší svody** – jsou kratší než svod hlavní a spojují jednotlivá odpadní potrubí s hlavním svodem.

### Kanalizační přípojka

Kanalizační přípojka je podzemní potrubí spojující vnitřní kanalizaci a kanalizační stoku. Jejím úkolem je odvádět z připojené nemovitosti odpadní vodu. Začíná jeden metr za vyústěním ležatého rozvodu z budovy a končí napojením na uliční stoku.

![](/images/pos/28/pripojka_schema.jpg)

> **1** – uliční stoka, **2** – kanalizační přípojka, **3** – vnitřní kanalizace, **4** – revizní šachta, **5** – hranice pozemku

#### Detail přípojky

![](/images/pos/28/pripojka_detail.jpg)

### Domovní čistírny odpadních vod

- Používají se u objektů, které není možné napojit na veřejnou kanalizaci.

**Žumpa** – vodotěsná jímka bez odtoku, která slouží jen k shromažďovaní odpadních vod, musí se pravidelně vyvážet pomocí fekálního vozu.

![](/images/pos/28/zumpa.jpg)

**Septik** - zajišťuje biologické a mechanické předčištění kalů. Jedná se o většinou plastovou nepropustnou nádobu s několika přepážkami zpravidla zapuštěnou do terénu. Poté odpadní voda odtéká přepadem do veřejné kanalizace či domácí čistírny.

![](/images/pos/28/septik.jpg)

### Zásady

1. Úhly mezi větvemi připojovacích potrubí musí být menší než 90°
2. Zařizovací předměty napojené na systém vnitřní kanalizace se opatřují zápachovou uzávěrkou
3. Je žádoucí v systému instalovat větrací potrubí volně otevřená do atmosféry k větrání venkovní stokové sítě
4. Při průchodu potrubí stropem nesmí být v průchodu spoj, průchod je nutno izolovat proti hluku a vodě
5. Odklon stoupacího potrubí nesmí být delší než 1m (zvyšuje se úroveň hluku)

## Dešťová kanalizace

- Dešťová kanalizace slouží k odvádění dešťové vody především ze střech objektů, popřípadě pozemků přiléhajících k objektům. Způsob odvodnění střechy je ovlivněn různými faktory, z nichž nejdůležitější je tvar střechy.

### Odvodnění šikmých střech

- Dešťová voda je zde odváděna z okapu střechy podokapními střešními žlaby ve spádu kolem 1 % tak, aby samospádem odtékala do svislého dešťového odpadu.
- V úrovni terénu pak bývá osazen lapač střešních splavenin, ve kterém se zachytávají mechanické nečistoty splavené ze střechy (např.listí, kousky krytiny apod.). Za lapačem splavenin je umístěno ležaté potrubí.
- Okapové žlaby mají půlkruhový nebo čtyřhranný tvar a k odpadní trubce se připojují pomocí tzv. žlabových hrdel. Vyráběny jsou z ocelového pozinkovaného plechu, mědi nebo plastu.

![](/images/pos/28/odvodneni.jpg =500x)

### Odvodnění plochých střech

- Plocha střechy je vodotěsně izolovaná a je vyspádována buď k okraji půdorysu nebo dovnitř půdorysu.
- Odvodnění pomocí střešních vtoků na ploše střechy
- Gravitační systém odvodnění se zpravidla navrhuje tak, že jednotlivé střešní vtoky se odvodňují samostatným svislým dešťovým odpadem.

![](/images/pos/28/odvodneni-plochych.jpg =500x)

### Retenční nádrže

- Jedná se o nádrž na dešťovou vodu, kterou pak lze využít jak v zahradě, tak i v domácnosti.
- Před tím, než odteče do retenční nádrže, se dešťová voda filtruje.
- Retenční nádrž bývá obvykle vyrobena z laminátu nebo polyethylenu.
- Mohou mít různý tvar, nejčastěji jde o válec.

![](/images/pos/28/retencni-nadrz.jpg)

## Prostředky pro ochranu domovní kanalizace

- Jsou to prvky, které chrání domovní kanalizaci nebo její části před nežádoucími vlivy jako jsou například vniknutí nežádoucích látek nebo únik zápachu, zabraňují zpětnému toku vody v potrubí.

### Zápachové uzávěrky

- Zabraňuje proniknutí stokového vzduchu přes zařizovací předmět do místnosti.
- Zápachovými uzávěrkami musí být opatřeny všechny zařizovací předměty a zařízení napojená na vnitřní kanalizaci.
- Suché, či vodní

![_Princip vodní zápachové uzávěrky (tzv. Sifon)_](/images/pos/28/sifon.jpg =600x)

### Lapače a odlučovače

- Jsou zařízení určená k zachycení různých látek, které nesmí být do kanalizace vpuštěny, protože by ji ucpávaly, popřípadě znečisťovaly odpadní vodu takovým způsobem, že by pak nesměla být vypuštěna do veřejné kanalizace.
- Např. Odlučovač tuku, lapač střešních splavenin, lapač škrobu, odlučovač benzinu a oleje

![](/images/pos/28/lapac.jpg =600x)

## Vpusti

Slouží k odvádění vody z povrchů různých ploch jako jsou podlahy místností nebo venkovní prostranství u objektů

### Podlahové vpusti

Jsou určeny k odvedení vody z podlah místností (prádelny, kotelny). Jejich součástí je vodní zápachová uzávěrka, proto se nesmí osazovat do místností, kde není zajištěn trvalý přísun vody (např.sklep)

![](/images/pos/28/podlah-vpust.jpg =600x)

### Dvorní vpusti

Okolí vpusti nejméně do vzdálenosti 1m od mříže vydlážděno nebo vybetonováno. Vodní zápachová uzávěrka dvorních vpustí musí být osazena v nezámrzné hloubce s hladinou vody alespoň 1 m pod terénem. Musí být opatřeno košem na zachytávání nečistot. V komunikacích s automobilovým provozem nahrazujeme dvorní vpusti uličními nebo žlabovými rošty

![](/images/pos/28/zahradni-vpust.jpg =600x)

## Spojování potrubí

- Nejčastěji se používají spoje hrdlové, přírubové, závitové a šroubením, svařované, pájené a lepené
- Každá trubka má jeden konec opatřen hrdlem, do kterého se nasune hladký konec trubky druhé
- Pro změnu směru či zalomení používáme kolena

![](/images/pos/28/prechod-spojovani.jpg)

## Veřejná kanalizace

Slouží k odvádění odpadních vod z jednotlivých nemovitostí a z veřejného prostranství do městské čistírny odpadních vod, případně přímo do recipientu.

#### Dělení podle hnací síly

### Gravitační

### Vakuová kanalizace

- v síti je podtlak

![](/images/pos/28/verejna-vakuova.jpg =600x)

### Tlaková kanalizace

- v síti je přetlak

![](/images/pos/28/verejna-tlakova.jpg =600x)

## Dělení podle tvaru

![](/images/pos/28/tvary-kanalizace.jpg)
